---
layout: post
title: Самодива
audio: 01-Самодива
---
Od wielu lat gram muzykę z Bułgarii i okolic. Kiedyś pomyślałem sobie, że fajnie byłoby w końcu zrozumieć o czym śpiewają w tych wszystkich piosenkach. Postanowiłem więc nauczyć się bułgarskiego. Najpierw sam, bardzo długo i z marnym rezultatem, aż w końcu zdecydowałem się powierzyć swój językowy los w ręce profesjonalisty.

Okazało się, że moja nauczycielka, Ilonka, oprócz tego, że świetnie uczy, to jeszcze ma dużo artystycznych talentów.
Między innymi pisze wiersze. Przyczepił się wtedy do mnie jeden motyw klarnetowy. Pomyślałem - poproszę ją o pożyczenie mi jakichś rymów które będę mógł połączyć z tą muzyką. A ku mojemu zaskoczeniu, Ilonka nie tylko udostępniła swoją poezję, ale nawet napisała kilka zwrotek specjalnie dla mnie.

Mam tylko nadzieję, że nie o mnie, bo historia dość tragiczna. Ale takie rzeczy dzieją się w bułgarskich lasach, jeśli chłopak nie tyle co nie da się uwieść demonicznie pięknej samodiwie na swoje stracenie, ale wręcz sam podstępnie zdobędzie jej miłość. Ostatecznie i tak wiła, śmiejąc się, zatańczy ze swoimi siostrami nad jego grobem...
