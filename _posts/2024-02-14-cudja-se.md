---
layout: post
title: "Чудя се"
audio: "05-Чудя_се"
---
Odbyło się to podczas weekendowych warsztatów zespołu Iglika w Tęgoborzy. Tancerze uczyli się tańców, a że ja nie tańczę, tylko gram w kapeli, postanowiłem wykorzystać przypadający mi czas wolny na realizację jakiegoś niecnego planu.
Wziąłem wiec ze sobą na wyjazd mikrofon i otworzyłem studio nagrań w mojej hotelowej jedynce nazwając je Tęgoborza Prodakszon.

Któregoś dnia wyjazdu zgarnąłem mojego kapelowego kolegę Nikiego, który też nie tańczy, więc również miał chwilkę.
Usiedliśmy sobie z laptopem przy bufecie w sali w której odbywała się próba i na złość tancerzy, którzy wylewali z siebie wszystkie poty, dobrze się bawiąc, zajęliśmy się tłumaczeniem tekstu Violi na bułgarski.

Potem wzięliśmy żonę Nikiego, Olgę - plątała się w pobliżu i też chwilowo nie miała nic do roboty - do mojego roboczego studio. A Olga nie tylko zaśpiewała, ale jeszcze zaimprowizowała dodatkowe głosy.
Więc Niki, cóż mu pozostało, musiał zabębnić na dafie.

A efekty ćwiczeń Igliczan można zobaczyć [tutaj](https://www.youtube.com/@zespolIGLIKA/videos).
