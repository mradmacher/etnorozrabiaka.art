---
layout: post
title: Volantes
audio: 00-Volantes
---
Zaczęło się tak naprawdę od tego utworu. Wcześniej nigdy nie pomyślałem, że mógłbym tworzyć coś wyłącznie ze swoich pomysłów.
Nie powiem, dużo grałem, ale zawsze komuś, z kimś lub dla kogoś.

Ta piosenka też jest z kimś, bo jest z repertuaru zespołu Czarny motyl, czyli jest z Violą (prywatnie żona), która napisała tekst i muzykę, a ja zagrałem na instrumentach.
W wersji normalnej brzmi to [tak](https://soundcloud.com/czarny-motyl/falbanki?in=czarny-motyl/sets/maszyna-do-robienia-dymu).

W tym czasie dość intensywnie zajmowałem się nauką hiszpańskiego, więc pomyślałem, że pobawię się językowo słowami. Wspólnie z moją nauczycielką Rocío przetłumaczyliśmy tekst piosenki a Rocío jeszcze go pięknie przeczytała.

Poskładałem, posłuchałem i uznałem, że podobają mi się takie zabawy. I pomyślałem sobie: a co, spróbuję dalej.

Lubię sklejać różne kawałki dzwięków ze sobą, tu uciąć, tam dodać a jeszcze gdzie indziej zaimprowizować.
Nie żeby łączenie słowa mówionego z muzyką było czymś oryginalnym. Po prostu nie mam zdolności wymyślania melodii do śpiewania.
Czasem tylko uda mi się zagarać jakiś motyw, który sam w sobie nie powala, ale w akompaniamenicie słowa brzmi już ciekawiej.

A potem słucham w swym samolubstwie i sprawia mi to przyjemność, że udało się zrobić coś z niczego. Spędzić miło czas z z kimś, kto napisał specjalnie dla mnie lub podarował mi wiersz, pomógł mi z tłumaczeniem, zagrał dźwięki lub powiedział słowa.

Każdy  utwór jest pełen wspomnień.
