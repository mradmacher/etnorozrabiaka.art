---
layout: post
title: Volantes
audio: 00-Volantes
---
Zaczęło się tak naprawdę od tego utworu.

Właściwie jest to piosenka z repertuaru zespołu Czarny motyl i w wersji oryginalnej brzmi [tak](https://soundcloud.com/czarny-motyl/falbanki?in=czarny-motyl/sets/maszyna-do-robienia-dymu). Tekst i muzykę napisała Viola, a ja zagrałem na instrumentach.
A że w tym czasie dość intensywnie zajmowałem się nauką hiszpańskiego, w ramach językowej zabawy, wspólnie z moją nauczycielką Rocío, przetłumaczyliśmy tekst piosenki. Rocío jeszcze go pięknie przeczytała.

Spodobały mi się takie zabawy. Nie żeby łączenie słowa mówionego z muzyką było czymś oryginalnym. Po prostu nie mam zdolności wymyślania ładnych melodii do śpiewania. Ale czasem uda mi się zagarać jakiś motyw, który wydaje mi się fajny do poigrania z nim. Sam w sobie nie nadaje się do nazwania go "kompozycją", ale już w akompaniamenicie słowa brzmi ciekawiej. Przynajmniej dla mnie.

Lubię składać te różne kawałki dzwięków ze sobą, tu uciąć, tam dodać a jeszcze gdzie indziej zaimprowizować.

A potem słucham w swym samolubstwie i sprawia mi to przyjemność. Udało się zrobić coś z niczego. Bardzo przyjemne uczucie.
